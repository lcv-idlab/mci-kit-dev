Title: Incisione al Museo - workshop su riservazione.

----

Date: 2017-01-20

----

Day: Ve

----

From: 10:00

----

To: 12:00

----

Partner: Museo Civico Villa dei Cedri

----

Address: Piazza San Biagio 9

----

Phone: + 41 (0)91 821 85 20

----

Email: museo@villacedri.ch

----

Website: http://www.villacedri.ch/

----

Short: Il laboratorio è volto alla scoperta dell’incisione in occasione della mostra “L’anima del segno: Hartung – Cavalli – Strazza”.

----

Long: 

Nel quadro del progetto “Mediazione Cultura Inclusione - Musei d’arte e disabilità visive: pari opportunità nella vita culturale della Svizzera italiana” è in corso di elaborazione un'ulteriore attività di mediazione culturale dedicata sia a persone cieche e ipovedenti che a persone senza problemi di vista. Organizzato dal Museo Civico di Villa dei Cedri di Bellinzona in collaborazione con il Laboratorio cultura visiva della SUPSI, il laboratorio volto alla scoperta dell’incisione è previsto svolgersi venerdì 20 Gennaio 2017 dalle 10.00 alle 12.00 in occasione della mostra “L’anima del segno: Hartung – Cavalli – Strazza”. 



A cura di Carole Haensler Huguet, l’esposizione propone un dialogo tra l’artista ticinese Massimo Cavalli (1930), l’italiano Guido Strazza (1922) e il franco-tedesco Hans Hartung (1904-1989). Una proposta impegnativa dove i tre artisti combinano l’intensità di un pensiero maggiormente interessato al gesto, con l’esplorazione sistematica dei fondamenti della pittura – superficie, spazio, colore, luce, pennellata e segno grafico. La mostra si concentrerà sulla nozione di incisore-pittore. In occasione del laboratorio, relazionato alla mostra, i partecipanti potranno esplorare tattilmente alcune incisioni e le lastre originali corrispondenti, con l’accompagnamento di descrizioni dettagliate. Il pubblico potrà poi esercitarsi a riprodurre il segno/gesto tipico dell’incisione senza la guida degli occhi (una benda sarà prevista per tutti i partecipanti “vedenti”) al fine di comprenderne le sue specificità e caratteristiche. Il laboratorio sarà animato dall’artista Loredana Müller Donadini. Per rispondere al meglio alle effettive esigenze del pubblico, ha avuto luogo un incontro preliminare tra Loredana Müller Donadini, l’artista che animerà il laboratorio e una persona cieca. 



Questo momento di approfondimento desidera da una parte far conoscere al pubblico la tecnica dell’incisione offrendo un’attività di mediazione culturale accessibile allo stesso tempo al pubblico cieco e ipovedente e a quello “vedente”, e dall’altra sperimentare il “laboratorio” come tipologia di attività di mediazione culturale inclusiva. L’esplorazione tattile di lastre e stampe originali, la sperimentazione artistica, l’ascolto di descrizioni dettagliate e l’unione di pubblici con esigenze diverse tra loro, sono qui integrati favorendo l’inclusione.

----

Image: logo_-museo_villa_dei_cedri.jpg

----

Place: Bellinzona

----

Cap: 6900